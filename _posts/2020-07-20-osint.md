---
title: Investigació Online (OSINT)
author: investigacio-online
date: 2020-07-20
categories: [Conceptes,OSINT]
tags: [osint]
---

El món de la seguretat informàtica està dividida en diverses branques, algunes d'elles és probable que et sonin. Una que segur que coneixeràs és la del "Hacking" o "Red Team", equips que s'encarreguen de verificar la seguretat d'aplicacions i sistemes. Una altra branca, completament oposada, són els coneguts com a "Blue Team" que securitzen i monitoren els sistemes i xarxes de les companyies per evitar atacs cibernètics.

Centrats més a investigar, hi ha els especialistes "Forenses" que analitzen els sistemes després que hagin rebut un atac o hagin estat infectats per un programa maliciós, per esbrinar com s'ha produït, qui ha sigut, com s'ha infectat i quina possible informació han robat.

També relacionat amb la investigació hi ha la branca anomenada "OSINT", abreviatura de "Open-Source Intelligence", en anglès. S'encarreguen d'extreure, processar i analitzar informació obtinguda de fonts públiques amb l'objectiu d'utilitzar-les en un context d'intel·ligència.

Cada dia que passa, els professionals d'OSINT tenen més feina i ho tenen més fàcil per obtenir informació, ja que cada vegada hi ha més dispositius connectats a Internet i la gent puja més informació personal a les xarxes socials.

No obstant això, tingues en compte que de res servirà la investigació online, si l'objectiu no utilitza Internet.

A la següent imatge pots veure la quantitat d'informació que es puja a Internet cada minut. Així et pots fer a l'idea de lo enorme que és Internet:

![](https://raw.githubusercontent.com/investigacio-online/investigacio-online.github.io/master/img/2020-07-20-osint/minute.jpeg)

Algunes de les fonts més populars per extreure informació són:
* Mitjans de comunicació
* Xarxes socials
* Blogs o pàgines web
* Informació pública del govern
* Informació pública d'empreses
