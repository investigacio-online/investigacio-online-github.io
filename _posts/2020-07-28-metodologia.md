---
title: Metodologia
author: investigacio-online
date: 2020-07-28
categories: [Conceptes,Metodologia]
tags: [osint,metodologia]
---

Per dur a terme una investigació organitzada i de qualitat recomanem utilitzar una metodologia, sobretot si l'equip no és professional o no té gaire experiència.

La metodologia que proposem consta de 6 fases. No obstant això, has de tenir en compte que no és una metodologia cíclica. És a dir, que a mesura que tinguis més experiència, és molt possible que acabis repetint fases o fusionant-les.

![](https://raw.githubusercontent.com/investigacio-online/investigacio-online.github.io/master/img/2020-07-28-metodologia/fases.png)

# Requisits
La primera fase consisteix a definir els requisits que vols assolir al final de la investigació. És molt important definir-los correctament per evitar que l'objectiu sigui assequible.

Es poden tenir diversos objectius principals i secundaris. Has de tenir en compte que a part de tenir com a requisit investigar a l'empresa o persona que t'interessa, també hauries d'investigar el context social i econòmic. Tot i que segurament no el posaràs a les conclusions, és molt possible que si no l'investigues, et costi molt més fer un correcte anàlisi de la informació obtinguda.

# Fonts d'informació
Existeixen moltíssimes fonts possibles que es poden utilitzar per extreure informació. Aquesta fase consisteix a decidir quines fonts utilitzaràs. Has de determinar, segons els requisits i el que vulguis obtenir de la investigació, quines fonts faràs servir i quines no.

Internet és molt gran i hi ha informació infinita. És imprescindible que acotis sempre que puguis. A la fase 1, definint els requisits ja es fa una primera acotació. En aquesta fase el teu objectiu és acotar encara més. Si no acotes és molt probable que o bé t'ofeguis amb tanta informació, o la investigació s'allargui massa.

# Adquisició
La fase d'adquisició consisteix a obtenir informació de les fonts que s'han determinat a la fase anterior i emmagatzemar-la.

Has de tenir en compte el següent:
* Tenir un gran volum d'informació no implica un millor producte d'intel·ligència.
* Com més informació obtinguis, més temps necessitaràs per processar-la i analitzar-la.
* Prioritzar sempre la quantitat abans que la qualitat.

A més a més, depenent dels perfils que componguin l'equip de la investigació, pots aprofitar i utilitzar eines que han desenvolupat per facilitar l'extracció d'informació o inclús desenvolupar-ne tu.

Tot i això, independentment de si utilitzes eines, has de saber que la investigació es pot fer perfectament manualment sense necessitat d'utilitzar-ne.

# Processament
La quarta fase consisteix a normalitzar i processar tota la informació obtinguda.

Per una banda, és imprescindible avaluar la informació. Assegura't que siguin de rellevància i sobretot que siguin fiables. Ja que si malauradament se't colés informació falsa (fake news) que has extret de fonts no fiables, tota la investigació podria quedar compromesa.

Per altra banda, hauries d'agafar tota la informació que hagis recol·lectat, sigui manualment o amb eines, i organitzar-les en diversos documents per facilitar la fase d'anàlisi.

# Anàlisis
Aquí és on hauràs d'analitzar tota la informació obtinguda i processada per identificar patrons, relacionar-la, combinar-la i interpretar-la.

Al final, l'objectiu és satisfer els requeriments definits a la primera fase.

# Intel·ligència
Per últim, només queda determinar si s'han complert els requisits inicials o no i decidir si acabar la investigació, ampliar-la o abandonar-la.

Si tot ha anat bé, hauràs de decidir de quina manera transmetràs els resultats de tota la investigació: documents, vídeos, presentacions, entrevistes...