---
title: Fase 1 - Requisits
author: investigacio-online
date: 2020-07-30
categories: [Conceptes,Metodologia]
tags: [osint,metodologia,fase1,requisits]
---

La primera fase de la metodologia consisteix a decidir els objectius o resultats que es volen obtenir amb la investigació.

Has de definir el següent:
* **Objectiu principal**
* **Objectius secundaris**: tot i que no són el motiu principal de la investigació, a vegades és molt útil investigar altres persones o empreses perquè poden ajudar a aconseguir l'objectiu principal.
* **Context**: el context no acostuma a ser necessari per arribar a les conclusions. No obstant això, és importantíssim conèixer que envolta als objectius principals i secundaris per a poder realitzar correctament un bon anàlisis. Per exemple, el tipus d'empresa, com operen, context econòmic i social...
* **Prioritats**: a Internet hi ha molta informació, massa. Per aquest motiu i pel temps limitat que tenen les investigacions has de prioritzar les tasques, ja que si no és molt probable que inverteixis temps en coses que no aportaran un gran valor a les conclusions finals.
* **Temps**: la duració de la investigació és limitada segurament. Això ho has de tenir molt present, ja que una investigació que s'entrega tard és una investigació que no ha servit per res.
* **Què es vol fer amb la investigació**: un cop acabada, què es farà? Articles, és part d'una investigació més gran, accions específiques. Ho hauràs de saber perquè depenent de què es farà, et centraràs a aconseguir un tipus d'informació o una altra.

Una recomanació és que una vegada hagis definit l'objectiu principal, facis una investigació ràpida i preliminar per identificar objectius secundaris que es puguin incloure com a requisit. Fer aquesta investigació preliminar és molt últil, ja que si no es fa és possible que et capfiquis en aconseguir un objectiu que només es podria aconseguir a través d'objectius secundaris que no has identificat.

Per últim, només caldrà que reparteixis les tasques amb els membres de l'equip. Existeixen programes i metodologies per facilitar la distribució i repartiment de tasques. Per exemple, [Cryptdad](https://privacitat-anonimat.github.io/posts/cryptpad/) té un document anomenat "Kanban" que et pot ser útil:

![](https://raw.githubusercontent.com/investigacio-online/investigacio-online.github.io/master/img/2020-07-30-fase1-requisits/tasques.png)

Podries fer un llistat de tasques i que cada membre esculli la tasca que vol fer i la col·loqui a la columna de "s'està fent". D'aquesta manera, tothom sabrà qui fa que i així no és repeteixen les tasques per equivocació.