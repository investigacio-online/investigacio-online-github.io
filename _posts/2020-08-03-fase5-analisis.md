---
title: Fase 5 - Anàlisis
author: investigacio-online
date: 2020-08-03
categories: [Conceptes,Metodologia]
tags: [osint,metodologia,fase5,anàlisis]
---

La fase d'anàlisis és, juntament amb la d'adquisició, una de les fases més importants de la metodologia, ja que determinarà el nivell de qualitat que tindrà el producte d'intel·ligència final.

Consisteix bàsicament a fer de detectiu: identificar patrons, relacionar informació independentment de les fonts d'on s'ha extret i combinar i interpretar la informació obtinguda.

Has de tenir sempre present, durant tota la investigació però sobretot mentre analitzes, quins són els requisits que vols aconseguir, perquè si no acabaràs obtenint conclusions que no són rellevants.

A més a més d'analitzar la informació que afecta directament als requisits, és important que també tinguis en compte i analitzis el context. Fer-ho, t'ajudarà a entendre millor tot el que envolta als objectius i extreure conclusions més acurades.

Hi ha diverses tècniques que et poden ajudar a interpretar i obtenir una visió general mentre analitzes tanta informació:
* **Cronologia**: si estàs investigant un entremat o relacions entre persones, tenir cronologies individuals i de les relacions et pot ajudar a entendre el perquè van fer certes coses. La informació per fer les cronologies es pot obtenir de notícies o les xarxes socials.
* **Gràfics específics**: si investigues una empresa, és molt probable que en algun moment de la seva història s'hagi fusionat o hagi absorbit altres empreses. Fer un gràfic temporal pot ajudar-te a entendre els seus orígens.
* **Gràfics genèrics**: si la investigació és sobre un entremat on hi ha empreses i/o persones relacionades, fer dibuixos o grafs a mesura que analitzes la informació et pot ser molt útil. No només per obtenir una visió general, sinó per identificar empreses o persones clau per obrir altres línies d'investigació.

Si alguns dels requisits a aconseguir és posar-te en contacte o fer una reunió amb alguna empresa o persones, és molt probable que depenent de les dimensions de l'empresa i el important que sigui la persona, et sigui impossible trobar res online.

Una manera d'encarar aquest problema sense desviar-se gaire dels objectius és investigar altres negocis o contactes que tinguin. Per exemple, si és impossible posar-te en contacte amb un directiu a través de l'empresa que estàs investigant, potser és interessant veure si aquesta persona té altres negocis més petits. O si és una empresa molt gran, identificar col·laboracions o participacions amb altres empreses més petites des de les quals puguis arribar a obtenir un contacte més o menys directe.