---
title: Einforma
author: investigacio-online
date: 2020-08-03
categories: [Pàgines Web,Empreses]
tags: [fase3,adquisició,web,empreses,directius]
---

Einforma és una plataforma online que comercialitza informació sobre empreses nacionals i internacionals.

Pots obtenir els següents informes:
* Informe estratègic complet
* Perfil de l'empresa
* Informe de risc
* Balanç i compte de resultats
* Balanç i compte de resultats anuals
* Diposit de comptes anuals
* Informes comercials
* Informes financers
* Informe patrimonial
* Informe investigat
* Vinculacions empresarials

Pots accedir a Einforma a través del següent enllaç:
* https://www.einforma.com/

# Extracció d'informació
Einforma és una de les desenes de pàgines que pots trobar a Internet que et pot ser útil per extreure informació d'una empresa.

Quan accedeixis a la pàgina veuràs un buscador. Pots introduir empreses, noms de persones o NIF. Cal recalcar però que no donen gaire informació gratuïta de persones:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma1.png)

Per exemple, si introdueixes *Idealista* surten els següents resultats:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma2.png)

Si cliques a *IDEALISTA INTERNATIONAL SA.*, Einforma et donarà una mica d'informació:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma3.png)

Cop pots veure, aquesta informació és molt bàsica i genèrica. Moltes altres pàgines similars a Einforma et donaran la mateixa.

# Informes
Et preguntaràs per què exactament és Einforma una pàgina interessant si dóna la mateixa informació que desenes de webs. La resposta és pels informes.

Quan busques una empresa, a la part dreta pots veure que Einforma t'ofereix diversos informes. Malauradament, per aconseguir la majoria has de pagar:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma4.png)

No obstant això, si t'hi fixes, el primer informe anomenat *Informe Promocional* el pots obtenir gratis si et registres. Aquí és on es diferencia Einforma de les altres webs, ja que l'informe promocional et dóna moltíssima més informació:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma5.png)

Per tant, si crees un usuari podràs obtenir 5 informes promocionals de l'empresa que vulguis. Has de tenir en compte que tot i que pots inventar-te totes les dades, el correu electrònic ha de ser vàlid i no el pots repetir. És a dir, no pots crear múltiples usuaris amb el mateix correu.

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma7.png)

# Informes il·limitats
Feta la llei, feta la trampa. Einforma controla que no puguis tenir més d'un usuari amb el mateix email i per tant, només podries aconseguir 5 informes.

No obstant això, Einforma no controla quin tipus de correu utilitzes per registrar-te. Per tant, pots fer-ho amb correus temporals.

## Correus temporals
Els correus temporals són emails d'ús limitat amb els que no pots enviar correus però si rebre'ls.

Un exemple és la pàgina [10MinuteMail](https://10minutemail.com/). Quan accedeixes, automàticament se t'assigna un correu temporal que pots utilitzar durant 10 minuts:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma6.png)

Estigues tranquila, ja que quan s'acaba el temps, sempre pots carregar 10 minuts més, clicant el botó *Get 10 more minutes*.

En aquest cas, el correu assignat és: *cxosqrayvsfwgfhvnr@ttirv.com*

Com pots veure, no té cap mena de significat, són caràcters aleatoris. Moltes pàgines famoses com Facebook, Google, Outlook, Instagram o Linkedin, no et deixen registrar utilitzant correus temporals, ja que si no no podrien validar la teva identitat (espiar-te, vaja).

No obstant això, hi ha encara moltes pàgines que no tenen els controls de seguretat correctes implementats i pots utilitzar els correus temporals per tenir múltiples comptes o tenir un usuari anònim.

## Registre
Una vegada tens el correu temporal, és tan fàcil com inventar-te totes les dades. Per aconseguir un NIF vàlid, pots utilitzar pàgines com [GeneradorDNI](https://generadordni.es/#dni):

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma8.png)

Als pocs minuts rebràs un correu de Einforma al teu email temporal:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma9.png)

És el típic correu de benvinguda on, en contra de totes les polítiques i recomanacions de seguretat, t'envien el teu usuari i una contrasenya autogenerada. Serà la que hauràs d'utilitzar per iniciar sessió:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/einforma10.png)

## Obtenció informe
Una vegada has iniciat sessió amb el nou usuari, busca l'empresa i clica el botó per consultar l'informe promocional:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe1.png)

A continuació t'indicaran que gastaràs 1 dels 5 informes promocionals disponibles pel teu usuari:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe2.png)

Després de clicar continuar, et sortirà un pop-up demanant per què vols l'informe. És completament indiferent l'opció que seleccionis, et donarà l'informe igual.

# Contingut informe
Pots veure el contingut de l'informe en tres formats diferents. Els que segurament t'interessaran són el format web i PDF. El web et sortirà per defecte el moment on obtinguis l'informe. Si vols el PDF, hauràs de clicar el botó de la part dreta:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe3.png)

A part del resum executiu i les dades de contacte (número de telèfon, direcció i a vegades sucursals), també et diuen la informació comercial, corporativa i legal. Aquestes dades et serviran durant la investigació per contextualitzar una mica l'empresa:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe4.png)

Hi ha un gràfic que et mostra l'evolució de les ventes. Malauradament, en l'àmbit econòmic és el únic que podràs aconseguir gratuïtament:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe5.png)

A partir d'aquí, la informació ja és més sucosa de cara a la investigació. L'apartat de vinculacions administratives podràs veure tots els directius que té l'empresa, tant persones com empreses externes.

Podràs obtenir informació bàsica (càrrec, data nomenament, noms i cognoms) que et servirà per fer una cronologia, buscar notícies o ampliar la cerca creuant dades amb el registre mercantil o xarxes socials.

Nota: si hi ha molts càrrecs és possible que hagis de clicar un botó perquè te'ls mostri tots (format web).

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe6.png)

L'apartat de vinculacions financeres és un dels més importants, ja que és complicat obtenir-lo d'altres llocs. Et mostra el percentatge d'accions i participacions que tenen altres empreses.

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/informe7.png)

Per una banda, les accions són les diferents parts en les quals està dividit el capital social d'una empresa. Tenir accions implica obtenir drets econòmics sobre l'empresa, a l'hora de repartir beneficis. Depenent dels estatuts, també implica una sèrie de drets polítics, com el dret a vot, que permetria al qui les posseeix prendre decisions estratègiques de l'empresa.

Per altra banda, les participacions són el percentatge de propietat que es té del capital social que un inversor té d'una empresa. Les participacions no poden ser venudes i/o comprades lliurament, ja que normalment requereixen autorització dels socis i propietaris. Tenir participacions implica obtenir drets econòmics, però no dret a vot.

Per tant, a aquest apartat pots determinar qui té el poder de decisió real a l'empresa i les vinculacions econòmiques que existeixen. És molt possible que amb aquesta informació puguis ampliar la investigació per intentar contextualitzar millor l'empresa i les seves relacions i/o orígens.

# Creació múltiples comptes
Si vols extreure més de 5 informes, t'adonaràs que encara que tanquis la sessió, Einforma detecta la quantitat d'informes gratuïts que has baixat:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/cookies1.png)

Això és degut al fet que existeixen 2 dominis diferents:
* https://www.einforma.com/
* https://app.einforma.com

Quan entres a Einforma ho fas a través del primer, però quan busques i cliques l'empresa que vols investigar, la pàgina et redirigeix al segon.

En tancar la sessió, assegura't que ho fas als dos dominis, ja que si no no et deixarà registrar amb un nou usuari.

Una manera ràpida de fer-ho és utilitzar el "[Modo incógnito](https://www.zitelia.com/que-es-navegar-modo-incognito/)" del teu navegador. Aquest mode et permet obrir una altra finestra completament nova, sense cap cookie, i per tant la pàgina no pot identificar-te.

Una altra manera, una mica més complicada, és eliminar manualment les cookies d'Einforma. Clicant botó secundari a la pàgina, "Inspeccionar elemento" i anant a la pestanya de "Almacenamiento", et sortirà el següent:

![](https://raw.githubusercontent.com/investigacio-online/investigacio-online.github.io/master/img/2020-08-03-einforma/cookies2.png)

Clicant amb botó secundari sobre el domini de l'esquerre (https://app.einforma.com) i seleccionant l'opció d'eliminar totes les cookies, podràs registrar-te de nou sense problemes després de refrescar la pàgina.

# Referències
* **Explicació de que són les accions i les participacions**: [enllaç](https://hoyfinanzas.com/finanzas-corporativas/diferencia-entre-acciones-y-participaciones/)